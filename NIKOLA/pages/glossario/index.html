---
layout: page
title: Glossario
---

<div class="container">
  <p>Qui spieghiamo, con parole nostre, alcuni termini ed espressioni utili a comprendere gli argomenti trattati.<br>
  Non siamo tecnici o professionisti del settore, quindi perdonateci eventuali errori o imprecisioni. Ovviamente, qualsiasi critica, se mossa in maniera costruttiva, sarà apprezzata: spiegateci quel che non va e provvederemo a correggere.</p></div>

<div class="caos_txt_center"><a id="codice"></a><b>CODICE SORGENTE (SOURCE CODE)</b></div>
<div class="container">
  <p>Il codice sorgente, o più semplicemente <em>sorgente</em>, è l'<strong>insieme di istruzioni</strong> che determinano il comportamento di un <em>software</em>; le sue caratteristiche dipendono dal <a href="https://it.wikipedia.org/wiki/Linguaggio_di_programmazione" target="blank"><em>linguaggio di programmazione</em></a> usato per realizzarlo.<br>
  In parole molto povere, nei linguaggi di programmazione <em>interpretati</em>, come ad esempio Python, Ruby e PHP, queste istruzioni sono esplicite, e scritte per essere eseguite da un <em>interprete</em>; invece, nel caso di linguaggi <em>compilati</em>, come C e Rust, il codice, prima di essere eseguito, viene "tradotto" in linguaggio macchina; tale processo, detto <em>compilazione</em>, genera un <em>eseguibile</em>, ossia il programma che verrà eseguito dal nostro dispositivo.<br>
  Esplicitiamo questa distinzione perché è molto importante per gli argomenti che tratteremo: infatti, per condividere con la community un software realizzato con un linguaggio <em>interpretato</em>, sarà sufficiente pubblicare il programma, magari con istruzioni relative alla versione dell'interprete e delle librerie di cui fare uso; infatti, in questo caso, il <em>sorgente</em> coincide con il programma stesso.<br>
  Al contrario, se il nostro software è stato realizzato con un linguaggio <em>compilato</em>, per renderlo <em>open source</em>, non dovremo pubblicare l'eseguibile, ma il codice sorgente che lo genera. </p>
</div>

<div class="caos_txt_center"><a id="patch"></a><b>PATCH</b></div>
<div class="container">
  <p>Con il termine <em>patch</em>, letteralmente "toppa", si indica la modifica di una parte del codice di un programma, il cui scopo è, solitamente, risolvere errori o falle di sicurezza.<br>
  Di norma, le patch vengono applicate durante gli aggiornamenti software; nel caso la modifica sia invece finalizzata all'aggiunta di funzionalità, o al miglioramento del codice, si parla semplicemente di <em>update</em>, osiia "aggioornamento".<p>
</div>
